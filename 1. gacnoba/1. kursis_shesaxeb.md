<h1>შესავალი.</h1>
<p>ეს არის პროექტი, რომლის დახმარებითაც ისწავლით ყველაფერს ვებ დეველოპმენტის შესახებ. ამ კურსით თქვენ შეძლებთ მიიღოთ საუკეთესო რესურსი ყველა თემაზე და საფუძვლიანად შეისწავლოთ ყველაფერი, რაც გაინტერესებთ.</p>
<p>ვისწავლით როგორ მუშაობს ვები და პროგრამირება, ასევე გავივლით სივისა და სამოტივაციო წერილის შექმნას და ვისწავლით, როგორ მოვემზადოთ გასაუბრებისთვის.</p>

<h1>პროექტის შექმნის მიზეზი.</h1>
<p>ამ პროექტის შექმნის მიზეზი, პირველ რიგში, არის ხალხი, რომელთაც სურთ ამ სფეროში შებიჯება, მაგრამ არ იციან როგორ დაიწყონ ყველაფერი და სჭირდებათ მენტორი, რაშიც ეს პროექტი გაუწევს დახმარებას.</p>
<p>ასევე მსურდა, ბევრი უცხოური მსგავსი პროექტის მსგავსად, მაგალითად ოდინის პროექტის, ქართულ ენაზეც ყოფილიყო თანამედროვე მასალით, რომელიც მთლიანად წერილობით იქნებოდა გადმოცემული, რადგან მგონია, რომ ასე უფრო სრულყოფილად შეიძლება ცოდნის მიღება და ასევე ამ საიტის გამოყენება შეეძლებათ შშმ პირებს. ამის ინსპირაცია სწორედ ამ პროექტიდან ავიღე და ყველანაირად ვდი მასზე მეტი მასალა და ცოდნა ჩავდო ამ პროექტში. არსებობს მსგავსი ქართული პროექტებიც, მაგალითად ვალდო(val-do.com), რომლის შესახებაც ამ პროექტის აწყობის პროცესში გავიგე, მაგრამ ჩვენს შემთხვევაში ყველაფერი წერილობით იქნება ახსნილი და მისი ჩაწერაც შეგეძლებათ, რათა ინტერნეტის გარეშე გამოიყენოთ. ასევე ეს პროექტი იყოს open-source, რაც ნიშნავს, რომ საიტის კოდი ყველასთვის იქნება მისაწვდომი და შეეძლებათ კურსების დამატება, შესწორება, გაუმჯობესება და ა.შ. (აქ დაპირებულიდან რამე თუ არ არის საიტზე, აუცილებლად დაემატება, ეს ყველაფერი მოითხოვს დიდ დროს და ენერგიას, ამიტომ დროთა განმავლობაში უფრო მეტს შევძლებ.) </p>
<p>ყოველი ლექციის ბოლოში არის ლინკები დამატებით მასალებზე, რომლებსაც დროს შესაბამისად გადავთარგმნი და ავტვირთავ.</p>
<p>ჩემი მიზანი მხოლოდ ხალხის დახმარება და მათთვის განათლების თავისუფლად მიღებაა.</p>
<p>ამ პროექტის მიზანი არარის არანაირი ფინანსური სარგებლის ნახვა, მთლიანი სატი მუშაობს ჩემი ფინანსებით, ხოლო თუ შეგიძლიათ დახმარება გვაქვს დონაციაც, რომელიც საიტს მოხმარდება.
კურსის სისტემა.</p>
<p>კურსი თანმიმდევრულია და მოიცავს დიდ სასწავლო მასალას. <strong>აუცილებელია მიყვეთ კურსს და არ გამოტოვოთ არაფერი.</strong> ეს პროექტი მოიცავს დავალებებს და დამატებით რესურსებს სხვადასხვა საიტებიდან, საიდანაც შეძლებთ ცოდნის გაღრმავებას.</p>
<h1>კურსის დამთავრების შემდეგ.</h1>
<p>კურსის დამთავრების შემდეგ გექნებათ კარგი პორტფოლიო, პროექტები და საჭირო ცოდნა იმისთვის, რომ დაიწყოთ სტაჟირება  front-end დეველოპერად. მაგრამ აუცილებელია გახსოვდეთ, რომ ამ სფეროში არის ძალიან დიდი კონკურენცია და აუცილებელია დაუთმოთ უზომოდ დიდი დრო, სხვანაირად არაფერი არ გამოვა.</p>
